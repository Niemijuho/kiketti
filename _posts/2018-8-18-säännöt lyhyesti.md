---
title: kiketti säännöt
categories: säännöt
layout: post 
---

# olet pelaamassa peliä nimeltä kiketti, joka on suomalainen käännösversio ja mukaelma ranskalaisesta korttipelistä quéquette. tämä peli ei ole cabo, cambio, cactus, pablo, golf, polish polka, turtle, polish poker, poison, crazy nines tai mikään muu enemmän tai vähemmän samankaltainen korttipeli. tämä on kiketti.

![ekapeli](/images/ekapeli.jpg)
kuva vuoden 2018 alkupuolelta Oulusta. ensimmäisiä kikettipelejä Suomessa 


### sanastoa

kiketöinti – “kiketti” huutaminen 

pöytäkortit – pelaajan omat kortit edessään

pelipöytä – kasa kortteja, johon kortit lyödään kuvapuoli ylöspäin

(nosto)pakka – pakka josta kortteja nostetaan

### yleistä

- kierroksia pelataan n*2+2, jossa n on pelaajien lukumäärä
- pelin alussa valitaan kirjuri, joka hoitaa pelin läpi pisteenlaskua ja pöytäkirjan täyttämistä
- uutena lisänä pöytäkirjaan pyritään merkkaamaan kierrokset, joissa ei tule kikettiä palluralla kyseisen kierroksen rivin reunaan. ei haittaa, jos tämä unohtuu, koska on uusi juttu. tämä vain helpottaa näkemään montako hutikierrosta on tullut
- kortteja sekoitetaan kierrosten välissä vuorotellen, jos enemmän kuin yksi henkilö haluaa osallistua
korttipakka on aidosti sekaisin 7 täydellisen riffle shufflen (eli se pläräys + silta) jälkeen, joten pyritään jotakuinkin vastaavaan sekoittuneisuuteen
- jakaja jakaa kaikille pelaajille 4 korttia kuvapuoli alaspäin
- pelaajat eivät mielellään koske pakkoihin ennen kuin jako on suoritettu – tämä on yleisesti kohteliasta korttipeleissä
- korttipeleissä on myös kohteliasta pyytää edellistä pukkaamaan. tätäkään ei ole todellakaan mikään pakko tehdä 
- jos jaon aikana jokin korteista kääntyy kuvapuoli ylöspäin, otetaan korttien jako alusta asti uudestaan. ennen tätä suoritetaan kuitenkin nopeasti pieni lisäsekoitus 
- korttien arvo määräytyy siten, että A - 1 ja arvot menevät loogisesti Q – 12 asti. kuninkaat ovat kuitenkin poikkeus: punainen (hyvä) kuningas on 0 pistettä ja musta (paha) on 15 pistettä
- peliä ei saa lopettaa kesken kaiken muusta kuin aivan välttämättömästä syystä
- kierroksen aikana ei saa poistua pelin äärestä muusta kuin aivan välttämättömästä syystä

### pelin kulku 

- pelin tavoitteena on omata vähiten pisteitä pelin päättyessä
- pelaajat saavat katsoa korteistaan 2 valitsemaansa ja painavat nämä mieleen
- jokaisella on oikeus katsoa kerran 2 omaa korttia vaikka kierroksen aloittaja olisi ehtinyt jo pelata
- kortteja saa katsoa uudelleen niin monta kertaa, kunnes kierroksen aloittava nostaa kortin ja peli alkaa
- korttien järjestys saa olla mielivaltainen ja korttien järjestystä saa vaihdella milloin tahansa
- kortteja ei saa kuitenkaan liikuttaa päällekkäin/lomittain, eli kaikilla täytyy olla realistinen mahdollisuus seurata kaikkien korttien keskinäistä liikettä
- kierroksen aloittaa aina edellinen kiketöijä. jos pelissä ei ole huudettu kertaakaan kikettiä aloittaa kierroksen jakajasta seuraava
- pelisuunta on myötäpäivään, kuten lähestulkoon aina korttipeleissä
- pelaajan vuoro alkaa siitä, kun koskee nostopakkaa ja nostaa päällimmäisen kortin. tämän kortin voi joko lyödä suoraan pelipöytään tai laittaa omaksi pöytäkortiksi ja vaihtaa jonkun pöytäkorteista pelipöytään
pakasta nostettua korttia saa rauhassa katsella ja tutkailla ja sen saa lyödä pöytään tai pelipöytään haluamalla tyylillään
- jos suorittaa vaihdon, pöydästä tulevan kortin täytyy tulla nopeasti pelipakkaan siten, että kaikki pelaajat mukaan lukien omaa vuoroansa pelaava näkevät kortin kuvapuolen samaan aikaan. tämä on helpointa siten, että kääntää kortin ottamalla kiinni itsestään kauimmaisena olevasta reunasta. 
- jos suoraan pakasta lyö kortin 7-8-9-10-J-Q-K niin saa halutessaan käyttää kortin erikoisvoimaa
    - 7-8 saat katsoa yhden oman kortin
    - 9-10 saat katsoa yhden vastustajan kortin
    - J-Q saat vaihtaa kuvapuoli alaspäin eli ”sokkona” yhden sinun ja vastustajan kortin keskenään
    - K saat katsoa yhden vastustajan kortin ja halutessasi vaihtaa sen johonkin omaan korttiisi 
kun pelipakkaan tulee kortti jonka tiedät, voit lyödä tämän kortin pelipöytään
- jos lyöt onnistuneesti itseltäsi kortin pelipöytään tämä kortti ei palaa pöytäkortteihisi
- jos lyöt vastustajalta onnistuneesti pelipöytään kortin tämä kortti ei palaa vastustajan pöytäkortteihin mutta hän saa kaksi sakkokorttia
- jos lyö itseltään väärän kortin pelipöytään, joutuu näyttämään kaikille minkä kortin on lyönyt väärin ja ottamaan kaksi sakkokorttia
- jos lyö vastustajalta väärän kortin pelipöytä tämäkin kortti näytetään kaikille ennen kuin se palautuu vastustajan pöytäkortteihin, mutta väärin kortin lyönyt saa itselleen kaksi sakkokorttia. nähty kortti on vapaata riistaa ja kaikki saavat yrittää lyödä sitä, jos pelipöytään tulee sama kortti
omalla vuorollaan on myös mahdollisuus ”kiketöidä” eli huutaa ”kiketti”. tämä tarkoittaa sitä, että ”kiketöijän” jälkeen kaikki muut pelaajat saavat pelata kerran minkä jälkeen pelaajat paljastavat korttinsa ja suoritetaan pisteenlasku
- jos kiketti on huudettu pelissä, ei kyseisellä kierroksella voi kukaan muu huutaa kiketti
pelin aikana täytyy huutaa vähintään kaksi kertaa kiketti omalla vuorolla. pelin lopussa jokaisesta uupuvasta kiketistä saa 100 sakkopistettä 
kun kierros päättyy…
- jos kiketöijällä on vähiten pisteitä muut pelaajat saavat omat pisteensä kyseiseltä kierrokselta
kaikki pelaajat joilla on vähemmän pisteitä kuin kiketöijällä saavat nolla pistettä 
pelaajat joilla on saman verran pisteitä kuin kiketöijällä saavat omat pisteensä
- jos kiketöijällä ei ole vähiten pisteitä saa hän omat pisteensä + eniten pisteitä kierroksella omaavan pisteet. jos kiketöijällä on eniten pisteitä saa hän kaksi kertaa omat pisteensä 
- jos kiketöijällä on nolla korttia pöydässä MUTTA jollain pelaajalla on 0 pistettä ei kiketti ole onnistunut ja tulee sakkopisteitä
- jos missä tahansa vaiheessa kierrosta jollain pelaajalla tyhjenee omat pöytäkorttinsa, kierros päättyy
tämä tarkoittaa sitä, että pakkaan ei voi tämän jälkeen lyödä yhtään korttia 
- jos voiman käyttö on jollain pelaajalla kesken, se keskeytyy. kuitenkin jos esimerkiksi kahden kortin siirrosta on tehty jo yli puolet eli kortit ovat liikkuneet jo ristiin niin tämän saa suorittaa loppuun 
- jos pelissä tulee epäselvyyksiä, kuten siitä kumpi ehti ensimmäisenä lyödä kortin pakkaan otetaan KPS

### pelin päättyminen
- kun kierroksia on pelattu pelaajamäärän perusteella määräytynyt lukumäärä on peli ohi
- kirjurille hauska tapa julkaista pelin tulos on aloittaa viimeseksi tulleesta ja edetä voittajaa kohti kertoen jokaisen sijoituksen kohdalla nimi ja pistemäärä

### sääntötarkennuksia (täydentyvä osio). jokaisessa pelissä voi kuitenkin sovussa päättää siitä kuinka tiukasti kaikkia sääntöjä sovelletaan. tämä tarkennus-lista on lähinnä tukena, mikäli haluaa pelata pelejä samalla sääntöjen tarkkuudella
- pelaajan oikeus omaan vuoroonsa loppuu, kun on lyönyt kortin pelipöytään tai kun on suorittanut erikoisvoiman loppuun (eli kun on katsonut tai vaihtanut kortteja ja ne ovat palautuneet paikalleen ja pelaajan käsi irtoaa kortista). jos seuraava pelaaja aloittaa oman vuoronsa liian aikaisin on edellisellä oikeus kiketöidä jos ei ole saanut pelata vuoroaan rauhassa loppuun. pelaaja saa myös rauhassa päättää käyttääkö erikoisvoimaa ja on helpointa ilmoittaa selkeästi, jos ei aio käyttää voimaa
- jos samalla vuorolla tyhjentää pöydän ja kiketöi täytyy kiketti olla huudettuna ennen kuin viimeinen kortti osuu pakkaan. kun jollain pelaajalla osuu pelipöydästään viimeinen kortti pakkaan kierros loppuu heti siihen
- jos et ole nähnyt jotain korttia et tiedä mikä se on. tällä on merkitystä lähinnä jos pakassa on kortteja, jotka ovat tunnistettavissa esimerkiksi kuluman vuoksi
- pelaaja ei voi aloittaa vuoroansa mutta olla ottamatta pakasta korttia ja pelkästään tyhjentää omat pöytäkorttinsa samalla kun huutaa kiketti. tästä on ollut epäselvyyttä, mutta näin ei ole missään vaiheessa voinut tehdä. eli siis, jos pelipakassa on sama kortti kuin sinulla on pöydässä ja vuoro vaihtuu sinulle et voi omalla vuorollasi pelkästään lyödä pöytääsi tyhjäksi ja kiketöidä, vaan sinun täytyy nostaa kortti ja joko lyödä se pelipakkaan tai vaihtaa pöytäkortiksisi
- jos pelaa väärällä vuorolla siten, että nostaa pakasta kokonaan kortin irti joutuu laittamaan tämän kortin takaisin pakan keskelle ja ottamaan yhden sakkokortin
- jos käyttää voiman väärin (eli esimerkiksi kattoo oman kortin kun on lyönyt 9 pöytään) ei tätä voiman tuomaa tietoa saa hyödyntää tai jos on vaihtanut kortteja täytyy kortit palauttaa takaisin paikoilleen. väärin voiman käyttämisestä saa myös yhden sakkokortin
- jos yrittää lyödä korttia pelipakkaan mutta heittää sen täysin ohi ei korttia lasketa olevan pakassa. jos kortti kuitenkin hipaisee mitään pakan osaa ja sitten lentää pois on kortti pakassa. jos on epäselvyyttä oliko kortti ennen tai jälkeen jotain muuta korttia pakassa ottakaa KPS
- jos näkee vahingossa oman kortin mitä ei tiennyt täytyy ottaa toinen kortti tilalle ja asettaa nähty kortti keskelle pakkaa ja mielellään sekoittaa pakka 
- jos koskee toisen pelaajan korttia muuten kuin erikoisvoimaa käyttäessä on pakko lyödä se pelipakkaan. oman pelaajan ei kuitenkaan tarvitse lyödä korttiaan, jos vain laittaa käden sen päälle esim. tilanteessa jossa kaksi pelaajaa yrittää lyödä korttia 
- jos kääntää kaikki omat korttinsa oikein päin (luulee pelin loppuneen) liian aikaisin joutuu jättämään kortit kuvapuoli ylöspäin kierroksen loppuun. jos olisi viimeisenä vuorossa ennen korttien kääntöä mutta ehtii kääntää kortit ei pääse pelaamaan omaa kierrostaan ja kaikki kääntävät korttinsa
