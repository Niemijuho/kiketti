---
title: säännöt
categories: säännöt
layout: post 
---

# olet pelaamassa peliä nimeltä kiketti, joka on suomalainen käännösversio ja mukaelma ranskalaisesta korttipelistä quéquette. tämä peli ei ole cabo, cambio, cactus, pablo, golf, polish polka, turtle, polish poker, poison, crazy nines tai mikään muu enemmän tai vähemmän samankaltainen korttipeli. tämä on kiketti.

### jos olet pelannut kikettiä hieman eri säännöillä ei hätää! tässä kuitenkin ne viralliset säännöt, jotka voit yrittää opetella omiin peleihisi

### mikäli sinulla on kehitysehdotuksia sääntöihin tai kysymyksiä säännöistä ota yhteyttä juhojohannes@tutanota.com tai hätätilanteessa soita/txt 0503737713

![ekapeli](/images/ekapeli.jpg)
kuva vuoden 2018 alkupuolelta Oulusta. ensimmäisiä kikettipelejä Suomessa 


### sanastoa

kiketöinti – “kiketti” huutaminen 

pöytä(kortit) – pelaajan omat kortit edessään

(kortti)kasa – kasa kortteja, johon kortit lyödään kuvapuoli ylöspäin

(nosto)pakka – pakka, josta kortteja nostetaan

### yleistä

- yksi peli kestää pelaajamäärästä ja pelihengestä riippuen yleensä 45-90 minuuttia
- kierroksia pelataan n*2+2, jossa n on pelaajien lukumäärä
    - eli esimerkiksi 4 hengen pelissä kierroksia on 4*2+2 eli 10 
- pelin tavoitteena on omata vähiten pisteitä pelin päättyessä
- kortteja sekoitetaan kierrosten välissä vuorotellen, jos enemmän kuin yksi henkilö haluaa osallistua.
    - korttipakka on aidosti sekaisin 7 täydellisen riffle shufflen (eli se pläräys + silta) jälkeen, joten pyritään jotakuinkin vastaavaan sekoittuneisuuteen
    -  on myös kohteliasta ennen jakamista pyytää edellistä pukkaamaan pakkaa. tätä ei ole pakko tehdä
- jakaja jakaa kaikille pelaajille 4 korttia kuvapuoli alaspäin
    - pelaajat eivät mielellään koske pakkoihin ennen kuin jako on suoritettu – tämä on yleisesti kohteliasta korttipeleissä
    - jos jaon aikana jokin korteista kääntyy kuvapuoli ylöspäin, otetaan korttien jako alusta asti uudestaan. ennen tätä suoritetaan kuitenkin nopeasti pieni lisäsekoitus 
- korttien arvo määräytyy siten, että A - 1 ja arvot menevät loogisesti Q – 12 asti. kuninkaat ovat kuitenkin poikkeus: punainen (hyvä) kuningas on 0 pistettä ja musta (huono) on 15 pistettä
- peliä ei saa lopettaa kesken kaiken muusta kuin aivan välttämättömästä syystä
- kierroksen aikana ei saa poistua pelin äärestä muusta kuin aivan välttämättömästä syystä

### kirjaaminen

- pelin alussa valitaan kirjuri, joka hoitaa pelin läpi pisteenlaskua ja pöytäkirjan täyttämistä
- paperin yläosaan merkitään jokaisen pelaajan nimi istumajärjestyksen mukaan 
- nimien alle lasketaan jokaisen kierroksen jälkeen sen kierroksen päättymisen jälkeinen pistetilanne
- pisteet lasketaan aina yhteen pelin edetessä
    - eli mikäli ensimmäisen kierroksen jälkeen pelaajalla oli 10 pistettä ja pelaaja saa toisella kierroksella 20 pistetä tulee toiselle riville kirjata sen hetkinen tilanne eli 10+20 eli 30 pistettä 
- mikäli henkilö kiketöi kierroksella merkitään sen kierroksen pistemäärän perään ruksi (X)
- kun pelaajalla on "kiketit täynnä" eli kahdella kierroksella kiketöitynä kannattaa alleviivata pelaajan nimi - näin pysyy nopeammin selvillä siitä kenellä on kiketit hoidettuna pois alta
- mikäli pelataan kierros, jossa kukaan ei kiketöi merkataan tämän kierroksen rivin oikeaan ulkoreunaan pallura (⚫) merkkinä "hukkakierroksesta" 
- **alla on esimerkki 4 hengen kiketti-pelin pöytäkirjasta"**
![poytakirja](/images/pelikirja_esimerkki.jpg)


### pelin kulku 

- pelaajat saavat katsoa korteistaan 2 valitsemaansa ja painavat nämä mieleen
- jokaisella on oikeus katsoa kerran 2 omaa korttia vaikka kierroksen aloittaja olisi ehtinyt jo pelata
    - hyvässä maussa on suoda pelin alkaessa korttien katsominen niin kauan kunnes kierros on kunnolla alkanut, tästä voi jokaisessa pelissä pitää oman linjansa
    - virallisesti kortteja saa katsoa uudelleen niin monta kertaa, kunnes kierroksen aloittava nostaa kortin ja peli alkaa
- korttien järjestys saa olla mielivaltainen ja korttien järjestystä saa vaihdella milloin tahansa
    - kortteja ei saa kuitenkaan liikuttaa päällekkäin/lomittain, eli kaikilla täytyy olla realistinen mahdollisuus seurata kaikkien korttien keskinäistä liikettä
- kierroksen aloittaa aina edellinen kiketöijä. jos pelissä ei ole huudettu kertaakaan kikettiä aloittaa kierroksen jakajasta seuraava
- pelisuunta on myötäpäivään
- pelaajan vuoro alkaa siitä, kun koskee nostopakkaa ja nostaa päällimmäisen kortin. tämän kortin voi joko lyödä suoraan korttikasaan tai laittaa omaksi pöytäkortiksi ja vaihtaa jonkun pöytäkorteista kasaan
pakasta nostettua korttia saa rauhassa katsella ja tutkailla ja sen saa lyödä pöytään tai kasaan haluamalla tyylillään
- jos suorittaa vaihdon, pöydästä tulevan kortin täytyy tulla nopeasti korttikasaan siten, että kaikki pelaajat mukaan lukien omaa vuoroansa pelaava näkevät kortin kuvapuolen samaan aikaan. tämä on helpointa siten, että kääntää kortin ottamalla kiinni itsestään kauimmaisena olevasta reunasta. 
- jos suoraan pakasta lyö kasaan kortin 7-8-9-10-J-Q-K niin saa halutessaan käyttää kortin erikoisvoimaa
    - 7-8 saat katsoa yhden oman kortin
    - 9-10 saat katsoa yhden vastustajan kortin
    - J-Q saat vaihtaa kuvapuoli alaspäin eli ”sokkona” yhden sinun ja vastustajan kortin keskenään
    - K saat katsoa yhden vastustajan kortin ja halutessasi vaihtaa sen johonkin omaan korttiisi 
- kun korttikasaan tulee kortti jonka tiedät olevan jonkun pelipöydässä, voit lyödä tämän kortin kasaan
    -  jos lyöt onnistuneesti itseltäsi kortin korttikasaan tämä kortti ei palaa pöytäkortteihisi
    -  jos lyöt vastustajalta onnistuneesti korttikasaan kortin tämä kortti ei palaa vastustajan pöytäkortteihin mutta hän saa kaksi sakkokorttia
    -  jos lyö itseltään väärän kortin kasaan, joutuu näyttämään kaikille minkä kortin on lyönyt väärin ja ottamaan kaksi sakkokorttia
    -  jos lyö vastustajalta väärän kortin korttikasaan tämäkin kortti näytetään kaikille ennen kuin se palautuu vastustajan pöytäkortteihin, mutta väärin kortin lyönyt saa itselleen kaksi sakkokorttia. nähty kortti on vapaata riistaa ja kaikki saavat yrittää lyödä sitä, jos korttikasaan tulee sama kortti
- omalla vuorollaan on myös mahdollisuus ”kiketöidä” eli huutaa ”kiketti”. tämä tarkoittaa sitä, että ”kiketöijän” jälkeen kaikki muut pelaajat saavat pelata kerran minkä jälkeen pelaajat paljastavat korttinsa ja suoritetaan pisteenlasku
- kierros päättyy myös heti, kun joku lyö viimeisen korttinsa pöydästä eli tyhjentää pöytänsä. kaikki tämän jälkeen lyödyt kortit ovat myöhässä ja palautuvat takaisin paikalleen 
- jos kiketti on huudettu pelissä, ei kyseisellä kierroksella voi kukaan muu huutaa kiketti
- pelin aikana täytyy huutaa vähintään kaksi kertaa kiketti omalla vuorolla. pelin lopussa jokaisesta uupuvasta kiketistä saa 100 sakkopistettä 
- kun kierros päättyy
    -  jos kiketöijällä on vähiten pisteitä muut pelaajat saavat omat pisteensä kyseiseltä kierrokselta
    -  kaikki pelaajat joilla on vähemmän pisteitä kuin kiketöijällä saavat nolla pistettä 
    - pelaajat joilla on saman verran pisteitä kuin kiketöijällä saavat omat pisteensä
    - jos kiketöijällä ei ole vähiten pisteitä saa hän omat pisteensä + eniten pisteitä kierroksella omaavan pisteet. jos kiketöijällä on eniten pisteitä saa hän kaksi kertaa omat pisteensä 
    - jos kiketöijällä on nolla korttia pöydässä MUTTA jollain pelaajalla on 0 pistettä ei kiketti ole onnistunut ja tulee sakkopisteitä
    - mikäli joku muu kuin kiketöijä tyhjentää pöydän ei mahdollisesti huudettu kiketti onnistu (edes vaikka kiketöijällä olisi 0 pistettä pöydässä). kaikki pelaajta saavat omat pisteensä ja kiketöijä saa normaaliin tapaan omat+eniten pisteitä kierrokksella omaavan pisteet tai kahdesti omat jos itsellään on eniten 
- lisähuomioita mikäli kierros päättyy jonkun pöydän tyhjenemiseen
    - jos voiman käyttö on jollain pelaajalla kesken, se keskeytyy. kuitenkin jos esimerkiksi kahden kortin siirrosta on tehty jo yli puolet eli kortit ovat liikkuneet jo ristiin niin tämän saa suorittaa loppuun 
- jos pelissä tulee epäselvyyksiä, kuten siitä kumpi ehti ensimmäisenä lyödä kortin pakkaan otetaan KPS eli kivi-paperi-sakset

### pelin päättyminen

- kun kierroksia on pelattu pelaajamäärän perusteella määräytynyt lukumäärä on peli ohi
- viimeisen kierroksen pisteet laskettua on lopputulos selvillä
- kirjurille hauska tapa julkaista pelin tulos on aloittaa viimeseksi tulleesta ja edetä voittajaa kohti kertoen jokaisen sijoituksen kohdalla nimi ja pistemäärä

## TARKENNUKSIA, ONGELMAKOHTIA, RATKAISUJA 
### alla on sääntölinjauksia, jotka toimivat ratkaisuina ongelmatilanteisiin ja tietynlaisina linjauksina sille, miten pelissä voi sujuvasti edetä
### jokaisessa pelissä voi kuitenkin sovussa päättä itse millä tarkkuudella ja kuinka tiukasti halua yksityiskohtaisempia sääntöjä noudattaa. jos peli sujuu perusraameiltaan kuten tavanomainen kiketti on pilkuntarkkojen sääntöjen noudattamista tärkeämpää ehkä kuitenkin hyvä pelinhenki ja yhteinen hauskanpito

- **ratkaisu jokaiseen tilanteeseen**
    - jos ette keksi muuta ratkaisua on KPS (kivi-paperi-sakset) käypä keino ratkaista lähes jokainen ongelmatilanne
- **hyvä pelihenki / urheilijamaisuus**
    - pelaa sääntöjen mukaan, älä huijaa
    - mikäli tulee epäselvyyttä pyrkikää ratkaisemaan tilanne sovussa
    - muiden pelaajien peliä saa kohdistetusti koittaa sabotoida, mutta
        - tahalleen korttien lyöminen kasaan väärin sillä ajatuksella, että haluaa kerryttää itselleen pisteitä eteensä joita kiketöinyt pelaaja sitten saa myös itsekin ei ole hyvässä maussa
        - omalla vuorolla kortin lyöminen kasaan tahalleen nopeasti silloin, kun muut ovat lyömässä pöydästään vielä samoja korttejaan kuin mikä kasassa on ollut viimeksi on sallittua, vaikkakin aiheuttaa silmien pyörittelyä ja turhautumista
    - omat korttinsa saa kertoa, mutta muiden kortteja ei saa ääneen nimetä. ei ole myöskään hyvässä hengessä antaa vihjeitä siitä onko jonkun muun pelipöydän kortti pieni tai iso
- **kierroksen loppuminen ja viimehetken peliliikkeet**
    - pelaajan oikeus omaan vuoroonsa loppuu, kun on lyönyt kortin korttikasaan tai kun on suorittanut erikoisvoiman loppuun (eli kun on katsonut tai vaihtanut kortteja ja ne ovat palautuneet paikalleen ja pelaajan käsi irtoaa kortista). jos seuraava pelaaja aloittaa oman vuoronsa liian aikaisin on edellisellä oikeus kiketöidä jos ei ole saanut pelata vuoroaan rauhassa loppuun. pelaaja saa myös rauhassa päättää käyttääkö erikoisvoimaa ja on helpointa ilmoittaa selkeästi, jos ei aio käyttää voimaa
- **kiketöinti ja pelipöydän tyhjentäminen**
    - jos samalla vuorolla tyhjentää pöydän ja kiketöi täytyy kiketti olla huudettuna ennen kuin viimeinen kortti osuu pakkaan. kun jollain pelaajalla osuu pelipöydästään viimeinen kortti pakkaan kierros loppuu heti siihen
- **tunnistan kortin sen takaosan ulkonäön perusteella**
    - jos et ole nähnyt jotain korttia et tiedä mikä se on. tällä on merkitystä lähinnä jos pakassa on kortteja, jotka ovat tunnistettavissa esimerkiksi kuluman vuoksi
- **kasassa on kortti mikä minulla on pöydässä ja lyömällä sen voisin tyhjentää pöytäni. haluisin samalla myös kiketöidä. mitä voin tehdä?**
    - pelaaja ei voi aloittaa vuoroansa mutta olla ottamatta pakasta korttia ja pelkästään tyhjentää omat pöytäkorttinsa samalla kun huutaa kiketti. tästä on ollut epäselvyyttä, mutta näin ei ole missään vaiheessa voinut tehdä. eli siis, jos pelipakassa on sama kortti kuin sinulla on pöydässä ja vuoro vaihtuu sinulle et voi omalla vuorollasi pelkästään lyödä pöytääsi tyhjäksi ja kiketöidä, vaan sinun täytyy nostaa kortti ja joko lyödä se pelipakkaan tai vaihtaa pöytäkortiksisi, eli pelata vuoroasi
- **joku pelasi väärälle vuorolla**
    - jos pelaa väärällä vuorolla siten, että nostaa pakasta kokonaan kortin irti joutuu laittamaan tämän kortin takaisin pakan keskelle (pakka on myös hyvä sekoittaa nopeasti) ja ottamaan yhden sakkokortin
- **käytin kortin voimaa väärin**
    - jos käyttää voiman väärin (eli esimerkiksi kattoo oman kortin kun on lyönyt 9 pöytään) ei tätä voiman tuomaa tietoa saa hyödyntää tai jos on vaihtanut kortteja täytyy kortit palauttaa takaisin paikoilleen. väärin voiman käyttämisestä saa myös yhden sakkokortin
- **löin kortin kasaan mutta se lensi ohi**
    - jos yrittää lyödä korttia pelipakkaan mutta heittää sen täysin ohi ei korttia lasketa olevan pakassa. jos kortti kuitenkin hipaisee mitään pakan osaa ja sitten lentää pois on kortti pakassa. jos on epäselvyyttä oliko kortti ennen tai jälkeen jotain muuta korttia pakassa ottakaa KPS
- **näin vahingossa oman korttini**
    - jos näkee vahingossa oman kortin mitä ei tiennyt täytyy ottaa toinen kortti tilalle ja asettaa nähty kortti keskelle pakkaa ja mielellään sekoittaa pakka 
- **koskin vastustajan korttia... mitä nyt?**
    - jos koskee toisen pelaajan korttia muuten kuin erikoisvoimaa käyttäessä on pakko lyödä se pelipakkaan. oman pelaajan ei kuitenkaan tarvitse lyödä korttiaan, jos omaa korttia pelkästään koskettaa esim. tilanteessa jossa kaksi pelaajaa yrittää lyödä korttia 
- **joku käänsi korttinsa ympäri liian aikaisin**
    - jos kääntää kaikki omat korttinsa oikein päin (luulee pelin loppuneen) tulee kortit kääntää takaisin väärin päin. tässä tilanteessa kaikki muut saavat hyödyntää nähtyjä kortteja pelin loppuun asti ja löydä niitä korttikasaan. jos olisi viimeisenä vuorossa ennen korttien kääntöä mutta ehtii kääntää kortit ei pääse pelaamaan omaa kierrostaan vaan kierros päättyy
- **joku löi monta kertaa putkeen väärin ja nyt sakkokortteja tuli aivan hirveä läjä**
    - yhdellä yrityksellä saa löydä korkeintaan 3 kertaa väärin kortteja kasaan. tämä sen vuoksi, että yli 6 sakkokorttia helposti pilaa kerrallaan kyseisen pelaajan sekä mahdollisesti sillä kierroksella kiketöineen pelaajan loppupelin
- **pelasin porukassa ja joku hoki useamman kerran, että "kymppi kaks?" ... mistä on kyse?**
    - <a href="https://youtu.be/2EKsHZCfP8A">katso tämä</a>


